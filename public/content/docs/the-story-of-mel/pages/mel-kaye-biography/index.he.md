---
title: "מל קיי - ביוגרפיה"
# author: "תומר ליכטש"
# date: Tue Jul 23 2022 01:14:31 GMT+0300
---

<figure>
![](https://res.cloudinary.com/dcajl1s6a/image/upload/v1684135605/mel-kaye-bio/Yearbook_profile_photo_nellbe.jpg)

<figcaption>Fig. %index%. Source: RPC-4000 manual</figcaption>
</figure>

_מל קיי_ (מלוין קורניצקי, 14 בינואר 1931 – 20 באפריל 2018) היה מהנדס תוכנה בחברת Librascope ובחברת Royal McBee בניו-יורק ובלוס אנג׳לס בשנים 1956-1960. בין היתר, פיתח משחק בלאק ג׳ק למחשבי דור ראשון מסוג LGP-30 ו-RPC-4000, שהפך למוכר ומוערך בקרב אנשי מקצוע וסטודנטים למחשבים. הוא גם היה מי שהגה את ההאק האגדי מה"סיפור על מל" מאת אד ניית׳ר, שפורסם באינטרנט בשנת 1983 והקנה לו תהילת עולם בקרב קהילת ההאקינג העולמית, כאפוס הגדול של פולקלור ההאקינג.

מל נולד ב-14 בינואר 1931 בברוקלין, ניו-יורק, בשם מלוין קורניצקי, להוריו הרמן ואסתר קיי. בילדותו המוקדמת עברה משפחתו לחוף המערבי ואחרי כן קבעה את מגוריה בלמון גרוב, לוס אנג׳לס.

כיום מונח קברו בבית הקברות "..." בלוס אנג׳לס, קליפורניה.

<figure>
![](https://res.cloudinary.com/dcajl1s6a/image/upload/v1684211359/mel-kaye-bio/mel-kaye-grave_ybcgln.jpg)

<figcaption>Fig. %index%. Source: RPC-4000 manual</figcaption>
</figure>

קברו של מל קיי בבית הקברות היהודי "בית עולם" (Beth Olam), לוס אנג׳לס. צילום: ארכיון לולאת מל

## שנות הלימודים

בסביבות שנת 1948 החל מל את לימודיו באוניברסיטת UCLA כאשר שמו היה עדיין "מלוין קורניצקי", בשם זה גם הופיע בספר המחזור של שנת 1951. בספר המחזור בשנת 1952 הוא הופיע שוב, בשם "מלוין קיי". לא ידוע מה היה סוג לימודיו, ואם התמחה במקצוע מסוים.

במהלך לימודיו היה מל חבר באחוות הסטודנטים היהודית "טאו דלתא פי", שסיימה את פעילותה בתחילת שנות ה-70.

<figure>
![](https://res.cloudinary.com/dcajl1s6a/image/upload/v1684135604/mel-kaye-bio/Yearbook_full_record_image_copy_hhlzi9.jpg)

<figcaption>Fig. %index%. Source: RPC-4000 manual</figcaption>
</figure>
תמונתו של מל תחת השם "מלוין קורניצקי" בספר המחזור של UCLA משנת 1951:
https://www.ancestry.com/discoveryui-content/view/1463895180:1265

תמונתו של מל בשם "מלוין קיי" בספר המחזור של UCLA משנת 1952:

ֿעם סיום לימודיו, בשנת 1952, ברקע המירוץ לנשיאות ארה"ב (אייזנהאוהר/סטיבנסון) מלוין קיי נרשם יחד עם אביו הרמן קיי בספר הבוחרים בלוס אנג׳לס.

<figure>
![](https://res.cloudinary.com/dcajl1s6a/image/upload/v1684211794/mel-kaye-bio/1952-index-to-register-of-voters-in-los-angeles-with-markup_gbdyum.jpg)

<figcaption>Fig. %index%. Source: RPC-4000 manual</figcaption>
</figure>

## תכנות בראשית עידן המחשב

בקיץ 1956 הצטרף מל למחלקה המסחרית של חברת Librascope, חטיבה טכנולוגית בתוך חברת General Precision, שהחזיקה בחוזים ממשלתיים לבניית מכשור צבאי. עד אמצע שנות ה-50 החברה עסקה בעיקר בפיתוח טכנולוגיות צבאיות ולוחמה ימית ואווירית, עד שהתחילה לפתח מחשב אלקטרוני מדור ראשון בשם LGP-30 ומיזגה חטיבת פיתוח ייעודית אל תוך חברת Royal McBee. בשותפות זו היתה Royal McBee אחראית לשיווק ולמכירה של המחשב.

מל עבד במשרת מהנדס אפליקציות בקבוצת הפיתוח המסחרי בבניין 3 החדיש והמפואר באתר בנייני החברה בגלנדייל, קליפורניה, ובין היתר סייע בהדרכת לקוחות על ה-LGP-30. בתוך חודש מגיוסו, יחד עם רבים במחלקה המסחרית, הועבר ל-Royal McBee, שם כתב את תוכנת הבלאק ג׳ק שהפכה לתוכנת הדגל של החברה. עם השקת ה-RPC-4000, הוא שיכתב את תוכנת הבלאק ג׳ק כדי להתאימה למחשב החדש, וכתב עבורו חלקים משפת הסף. נוסף לכך, הוא סייע לאד ניית׳ר בכתיבת מהדר פורטרן למחשב. בתחילת שנות ה-60, בעקבות חילוקי דעות עם הנהלת החברה, מל עזב את Royal McBee. השרידים שנותרו מעבודתו הם "הסיפור על מל", צילום של כמה קטעי קוד בכתב יד ומבוא פרי עטו לתוכנת הבלאק ג׳ק המשוכתבת.

נראה שהעסקתו של מל נעשתה בחופזה ומתוך דוחק לשרת לקוחות קיימים, שכן כבר ביולי 1956 פורסמה בעלון החברה "הליברזט" (Librazette) ידיעה על מפגש עם לקוחות פוטנציאליים של מחשב ה-LGP-30, לצד תוכנית הדרכה וסיוע מטעם החברה עבור הלקוחות. בראש התוכנית עמדו מפתחים של החברה, בהם מל קיי, שהיה באותו זמן בן 25. רק חודש לאחר מכן פורסמה ב"ליברזט" ידיעה המברכת על הגעת עובדים חדשים לחברה, ובהם צוין גם מל קיי, במחלקת הנדסה ומסחר.

<figure>
![](https://res.cloudinary.com/dcajl1s6a/image/upload/v1684211890/mel-kaye-bio/Librazette/Screen_Shot_2020-08-01_at_11.05.41_i9gpzr.png)

<figcaption>Fig. %index%. יולי 1956, ליברזט</figcaption>
</figure>

<figure>
![](https://res.cloudinary.com/dcajl1s6a/image/upload/v1684211888/mel-kaye-bio/Librazette/Screen_Shot_2020-08-05_at_10.17.49_yssjtb.png)

<figcaption>Fig. %index%. אוגוסט 1956, ליברזט</figcaption>
</figure>

עבודתו של מל ב-Librascope וב-Royal McBee הייתה מגוונת, ונמשכה ככל הנראה 4 שנים, עד שנת 1960. ביולי 1961 התפרסמה ב"ליברזט" ידיעה המברכת את ותיקי החברה (המכונים "Libravets") לציון חמש שנים בחברה, ושמו של מל נעדר מהרשימה:

<figcaption>Fig. %index%. יולי 1956, ליברזט</figcaption>
</figure>

<figure>
![](https://res.cloudinary.com/dcajl1s6a/image/upload/v1684211889/mel-kaye-bio/Librazette/Screen_Shot_2020-08-05_at_17.39.39_wpslyz.png)

<figcaption>Fig. %index%. ליברזט, יולי 1961</figcaption>
</figure>

## שרידים של קוד

מעבודתו בחברה נותרו מעט שרידים בכתב יד, כנראה בכתב ידו של מל. להלן כמה קטעים שנמצאו בארכיון של ביל בריינר, לצד מבוא שכתב מל למשחק הבלאק ג׳ק: [קישור, חסרה הפניה]

Hexadecimal Punch Print, אוקטובר 1956

Alphanumeric Printout Subroutine, מרץ 1957

Punching Code From Coding Sheets, יוני 1959

מתוך המבוא שכתב מל למשחק הבלק ג׳ק. הקובץ המלא כאן >

## שורשים: הגירה מחוף לחוף

על הוריו של מל ידוע מעט מאוד, עיקר הפרטים הנגישים במאגרי המידע השונים נוגעים למשפחתו של אביו - קורניצקה.

אביו של מל, הרמן קיי, נולד ב-2 במאי 1905 בוורשה, פולין, בשם נחמיה קורניצקה, והגיע לארה"ב כפעוט בן שנתיים בשנת 1907 עם אמו (סבתו של מל), הלה קורניצקה, על גבי סיפון ספינת המשא ה"אסטוניה" של חברת East Asiatic שפעלה על קו רוסיה-ארה"ב. עם הגיעם לארה"ב אימצו את השם "קורניצקי" על פני "קורניצקה", והתיישבו בברוקלין, ניו-יורק. מאוחר יותר, שינו את שם משפחתם לקיי.

[מניפסט ספינה]

אימו של מל, אסתר פייטלביץ׳ נולדה בשנת 1907~, בת למשפחה יהודית-רוסית. אביה אברהם עסק בבניין, ואמה שרה הייתה עקרת בית. השניים דיברו יידיש. משפחת פייטלביץ׳ הגיעה לארה"ב בשנת 1920, והתמקמה ברחוב ווטקינס בברוקלין, ניו-יורק, יחד עם שני אחיה ואחותה: בני, סם וסיליה.

ב-27 ביוני 1925 הרמן ואסתר נישאו. הרמן עסק בייצור טלוויזיות, ואסתר היתה עקרת בית.

הרמן קיי נפטר ב-16 בדצמבר 1979 באנהיים, לוס אנג׳לס.
אסתר קיי נפטרה ב…

השניים קבורים זה לצד זו בבית הקברות [...] בלוס אנג׳לס.

צילום: Find-a-grave

## משפחה אמריקאית

ב-24 במאי 1953 התחתן מל עם ריטה ברנשטיין. ריטה נולדה ב-27 במאי 1933ֿ, וב-30 בינואר 1951 הפליגה מליברפול שבאנגליה על סיפון ה-SS Britannic לניו-יורק. כשנתיים לאחר מכן נישאו מל וריטה, והגישו בקשת אזרחות עבור ריטה בגין נישואיה למל, שהיה אזרח אמריקאי מלידה. ריטה נפטרה ב-30 ביולי 2011, ונקברה בבית הקברות "בית עולם" בלוס אנג׳לס. לימים, מל נקבר לצידה.

ֿ
רישום נישואים של מל קיי וריטה ברנשטיין בעיריית ניו יורק [חסר מקור]

קברו של ריטה קיי בבית הקברות היהודי "בית עולם" (Beth Olam), לוס אנג׳לס. צילום: ארכיון לולאת מל

טופס בקשת מעמד אזרח עבור ריטה קיי

לצד בקשת ההתאזרחות של ריטה, הגישה משפחת קיי המתרחבת בקשות אזרחות גם עבור אביו של מל, הרמן.

## המילה האחרונה

מל מעולם לא תבע את תהילתו בקרב חובבי וחוקרי פולקלור ההאקינג. למעשה, איש מעולם לא שמע ממנו. היחיד שהפר את השתיקה המוחלטת היה אנתוני קוזו, מתכנת חובב פולקלור האקינג, שהעריץ את מל בעקבות "הסיפור על מל". הוא חיפש אותו עד שמצא קצה חוט, ובעקבותיו כתב אימייל לכתובת rimel3@roadrunner.com, בתקווה שזוהי אכן כתובתו של מל, האיש מאחורי האגדה (הכתובת, rimel3, כנראה נוסחה עבור מל ועבור אשתו ריטה יחדיו, בצירוף אותיות שמותיהם הפרטיים). מבדיקות שערכנו בפרויקט "לולאת מל" נראה שזו אכן היתה כתובת האימייל של מל.

וכך כתב אנתוני קוזו באפריל 2012:

```
Anthony Cuozzo \<acuozzo@**\*.**\*\*\*\*\*\*.\*\*\*\> Tue, Apr 17, 2012 at 10:59 AM
To: rimel3@roadrunner.com
---
Hello Mel,
Did you once work for Librascope Inc. or Royal McBee?
Thanks,
Anthony
```

בתוך שעה, השיב מל:

```
Mel Kaye \<rimel3@roadrunner.com\> Tue, Apr 17, 2012 at 12:01 PM
To: acuozzo@**\*.**\*\*\*\*\*\*.\*\*\*
---
Yes, I did, many, many years ago I worked for both of them.
I believe I worked for Royal McBee first.
Mel Kaye
```

עם קבלת תשובתו של מייל ניסה קוזו להמשיך את ההתכתבות, אך קולו של מל נדם, והשתיקה נמשכת. זו, למעשה, היתה המילה האחרונה של מל.

תודות:
קארל סורנסן ז"ל
אנתוני קוזו
ביל בריינר
אסף ליכטש
